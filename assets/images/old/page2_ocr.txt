# OCR Extracted Text (Cleaned)

## Photo1
Turvallisesti ja vastuullisesti kotona

34 Tulipalovaara kotona

Suomessa syttyy joka päivä noin 40 tulipaloa.
Miten tulipalot syttyvät? Miten niitä voi estää?

1. Pyykkejä ei saa kuivattaa
sähköpatterin tai saunan kiukaan
lähellä, sillä pyykit voivat syttyä
palamaan.

2. Kun palovaroitin hälyttää, on vain
muutama minuutti aikaa mennä ulos
asunnosta. Jos palo on pieni, palavan
esineen päälle voi laittaa sammutuspeiton
tai käyttää käsisammutinta.

3. Hälytä palokunta soittamalla yleiseen
hätänumeroon 112. Vastaa rauhallisesti
kysymyksiin.


## Photo2
Tulipalo aiheutuu usein ihmisen toiminnasta

Viallinen tai väärässä paikassa oleva sähkolaite
voi sytyttää tulipalon. Jos sähkolaite syttyy pa-
lamaan, pistoke irrotetaan pistorasiasta ja hä-
lytetään apua. Sähkölaitteen palo sammutetaan
käsisammuttimella tai sammutuspeitolla
– ei koskaan vedellä. Muita tulipalon aiheuttajia
voivat olla tupakointi, kynttilöiden tai takkapuiden
polttaminen ilman valvontaa sekä tulitikkuleikit.

Palovaroitin varoittaa vaarasta
Palovaroitin voi pelastaa ihmishenkiä. Asun-
nossa on oltava yksi palovaroitin jokaisessa
kerroksessa. Palovaroitin tunnistaa savun ja
ilmoittaa tulipalosta kovalla hälytysäänellä. Kos-
ka savu nousee ylöspäin, palovaroitin asenne-
taan kattoon. Palovaroitin hälyttää myös silloin,
kun sen paristo on loppumassa.

Poistu ja hälytä apua tulipalon syttyessä
Jos tulipalo syttyy, varoita muita rakennuksessa
olijoita ja mene ulos heti. Jos rakennuksessa on
paljon savua, poistu konttaamalla, sillä savu ko-
hoaa aina ylöspäin. Sulje ovet perässäsi. Hälytä
palokunta soittamalla yleiseen hätänumeroon.

Yleinen hätänumero on 112.
Kun soitat hätäpuhelun:
1. Esittele itsesi ja sano rauhallisesti ja selvästi, mitä on tapahtunut.
2. Kerro tapahtumapaikka.
3. Mainitse, onko ihmisiä vaarassa tai loukkaantunut.
4. Vastaa selkeästi kysymyksiin.
5. Kuuntele toimintaohjeet ja toimi niiden mukaan.
6. Älä katkaise puhelua ennen kuin saat luvan.
7. Muista opastaa auttajat paikalle.


## Photo3
35 Sähköllä saadaan aikaan
valoa, lämpöä ja liikettä

Sähkolaite alkaa toimia, kun painetaan katkaisijasta.


## Photo4
Sähkövirta saa lampun hehkumaan
Kun taskulampun katkaisinta painetaan,
lamppu syttyy. Valon saa aikaan sähkövirta.
Katkaisijan painaminen yhdistää lampun
navat sähköjohdolla pariston napoihin. Navaksi
kutsutaan kohtaa, johon sähköjohto koskettaa.
Paristossa on kaksi napaa (+ ja –).

Pistorasiasta saadaan sähkövirtaa
Sähkövirta tulee kodin pistorasiaan voimalaitok-
sesta sähköjohtoja pitkin. Kun pöytälampun johdon
päässä oleva pistoke työnnetään pistorasiaan,
sähkövirta tulee lamppuun ja lamppu valaisee.

Pistorasiasta saatava sähkövirta voi olla suuri,
ja siksi se on ihmiselle vaarallinen. Pistorasiaan ei
saa työntää mitään muuta kuin sähkölaitteiden pistokkeita.

Sähkövirta saa aikaan valoa, lämpöä ja liikettä
Sähkövirtaa käytetään kotona moniin tarkoituksiin.
Lämpöä tuottavia sähkölaitteita ovat esimerkiksi
sähköliesi, leivänpaahdin ja sähkökiuas.
Televisio, ledlamppu ja loisteputki tuottavat valoa.
Liikettä tuottavia sähkölaitteita ovat esimerkiksi
sähköhammasharja ja sähköauto.

Tärkeää
- Pistorasiasta ja paristosta saadaan sähkövirtaa.
- Sähkövirta kulkee johdoissa.
- Sähkövirta saa aikaan sähkölaitteissa valoa, lämpöä ja liikettä.

Tehtäviä
1. Mikä sähkolaite saa aikaan
   a) valoa  b) lämpöä  c) liikettä?
2. Mainitse kaksi sähkölaitetta, joissa on pistoke.
3. a) Mitä paristolla toimivia laitteita on kotonasi?
   b) Missä kotona olevissa laitteissa on katkaisija?
4. Selvitä, mihin käytetyt paristot toimitetaan.
   Kerää käytetyt paristot ja toimita ne oikeaan paikkaan.
